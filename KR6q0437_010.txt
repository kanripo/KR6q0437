# -*- mode: mandoku-view; -*-
#+DATE: 2016-06-08 5:40
#+TITLE: 山暉禪師語錄
#+PROPERTY: CBETA_ID J29nB223
#+PROPERTY: ID KR6q0437
#+PROPERTY: SOURCE Jiaxing Canon Vol. 29, No. B223
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0437_J_010-0071a> 
#+PROPERTY: JUAN 10
荊南開聖院山暉禪師語錄卷十¶
住順慶府新菴門人祖玄錄¶
嵩山首座龍光法孫宗上編¶

* 雜偈¶

** 方城寺訪獅巖禪師¶

#+BEGIN_VERSE
「　閒隨谿鹿度巖津得遇方城有道人謂我子書何用¶讀衣中一寶自須珍」
#+END_VERSE
¶

** 與見斯禪師¶

#+BEGIN_VERSE
「　蒲團迻去就華陰月映林耑白霧沈翻得楞伽五法¶孰天香杳杳散珠林」
#+END_VERSE
¶

** 過游龍訪可雲禪師¶

#+BEGIN_VERSE
「　水秀山真此住君幽華名艸埽為文鐔津昔日有潛¶子廣福今時只可雲」
#+END_VERSE
¶

** 寄修之張居士楙德¶

#+BEGIN_VERSE
「　公為學士余為僧公號書淫余不能著作成塵搖五¶嶽尤來石室繼禪鐙」
#+END_VERSE
¶

** 送止白熊居士之奇¶

#+BEGIN_VERSE
「　匹馬孤征此出山行時明月在谿閒君心清極仝明¶月明月依然送君還」
#+END_VERSE
¶

** 寄是渠胡居士齡祺¶

#+BEGIN_VERSE
「　君年四十外春秋水郭山村日遍遊廣福寺前回首¶望紅華峰上月初浮」
#+END_VERSE
¶

** 送大原熊居士之京¶

#+BEGIN_VERSE
「　馬首秋光接翠微遙遙山日送君歸蘆華遠岸雲縹¶緲只見寒雅叫夕暉」
#+END_VERSE
¶

** 贈則堯張居士允中¶

#+BEGIN_VERSE
「　等閒吸盡西江水坐斷古今無彼此華裏鶯啼三兩¶聲悄然畫出空王旨」
#+END_VERSE
¶

** 贈二酉張居士楙學¶

#+BEGIN_VERSE
「　原頭綠映此山薇折得盈筐自負歸行過谿灣聞野
<pb:KR6q0437_J_010-0071b>¶雉林風謖謖送斜暉」
#+END_VERSE
¶

** 哭玉藻王居士裕甲¶

#+BEGIN_VERSE
「　春和日日倚柴門胡蜨翩翩過桼園卻笑莊生栩栩¶者空留一夢在朝昏」
#+END_VERSE
¶

** 寄參原熊居士之哲¶

#+BEGIN_VERSE
「　山居免得俗情牽有水灌池可種蓮劫火燒時都不¶問依然拄杖看峰煙」
#+END_VERSE
¶

** 與聞監寺¶

#+BEGIN_VERSE
「　築室雍門近石林風清月白冷瑤琴千巢鸞鶴長松¶遍一碗青鐙到夜深」
#+END_VERSE
¶

#+BEGIN_VERSE
「　甘蔗拈華衣缽傳原原委委落西川欲知底事無多¶子只在相逢彈指邊」
#+END_VERSE
¶

** 复錢大中丞¶

#+BEGIN_VERSE
「　肉案酉樓也不差旋攜枕簟任余家聞公解得晦堂¶意無复重論巖桂華」
#+END_VERSE
¶

#+BEGIN_VERSE
「　一杖橫肩倚石門五湖雲水自消魂也知高士機緣¶孰腦後何須著棒痕」
#+END_VERSE
¶

#+BEGIN_VERSE
「　北望鼇谿秋漸涼黃華滿徑正飄香莫教又渡五谿¶水回首蒲村是故鄉」
#+END_VERSE
¶

#+BEGIN_VERSE
「　茶桮酉碗日隨緣此意勞君寄老禪媿我匡徒猶自¶縛不能枕石日高眠」
#+END_VERSE
¶

#+BEGIN_VERSE
「　聞道蒲村種柳人竹皮冠稱接[曰/離]巾有時坐對窗前¶月秋色湖光無一塵」
#+END_VERSE
¶

#+BEGIN_VERSE
「　東吳高士寄詩來勸我錫飛泉石隈已作歸休秋月¶後湖山相對菊英開」
#+END_VERSE
¶

** 贈泰書記¶

#+BEGIN_VERSE
「　赤鄞室裏破沙盆千古傳來到聖恩分付端居燕翼¶子好將此法壽兒孫」
#+END_VERSE
¶

** 寄慧維那¶

#+BEGIN_VERSE
「　水邊林下是生涯爛鬻黃精道者家自是山中風味
<pb:KR6q0437_J_010-0071c>¶別不將形跡出桑麻」
#+END_VERSE
¶

#+BEGIN_VERSE
「　深臧世外是先機疊疊雲峰鳥自飛道者風流誰解¶得黃華野艸自春暉」
#+END_VERSE
¶

#+BEGIN_VERSE
「　東皋一頃千尋竹日日檀欒映水雲籟動有時菴外¶發道人心淨卻無聞」
#+END_VERSE
¶

** 贈崇侍者¶

#+BEGIN_VERSE
「　高藍峰頂艸離離秋色微微遠近宜一曲水仙彈月¶上孤音子外复聞誰」
#+END_VERSE
¶

** 贈世維那¶

#+BEGIN_VERSE
「　一棒當年提此宗人聞盡道力屠龍英風千古還堪¶羨莫只高眠半壁峰」
#+END_VERSE
¶

** 寄大仝監院¶

#+BEGIN_VERSE
「　身心老嬾可山居掘得𡿬園好種蔬每日盈筐須自¶擷羹烹一缽塞饑虛」
#+END_VERSE
¶

** 寄丈雪和尚¶

#+BEGIN_VERSE
「　禹門精舍夜郎陬華雨霏霏古播州自是丈師能出¶類心原直接曹谿流」
#+END_VERSE
¶

** 寄大冶禪師¶

#+BEGIN_VERSE
「　平城高閣出雲耑北望虎丘春色闌雨斷煙華三月¶裏㠟山湘水看芝蘭」
#+END_VERSE
¶

** 見語嵩禪師題壁因韻贈之¶

#+BEGIN_VERSE
「　嵩公少未進鍾王此日翩翩遠擅場裨海芳名君已¶達慚余老去困汙塘」
#+END_VERSE
¶

#+BEGIN_VERSE
「　洩洩風流一袋從西山子弟解雲龍谿山老我滿頭¶雪盡日東峰學種松」
#+END_VERSE
¶

** 寄東林響禪師¶

#+BEGIN_VERSE
「　獅王夜半吼東林象兔天明遠遁跡湖海從茲一道¶清孤光凜凜照今昔」
#+END_VERSE
¶

** 贈太極先臧主¶

#+BEGIN_VERSE
「　目盡群經十四春方將抉去眼中塵年來又向蒲團
<pb:KR6q0437_J_010-0072a>¶覓贏得清光照四鄰」
#+END_VERSE
¶

** 長西堂秉拂勉之以偈¶

#+BEGIN_VERSE
「　雪峰聖箭可穿楊鐵騎雲奔戰一場漫說功高當獻¶凱還須進取舊漁陽」
#+END_VERSE
¶

** 天峰以哭弟子一偈見寄余亦積恨因次韻畣¶
之¶

#+BEGIN_VERSE
「　鶴髮蒼顏恨不休彊將衣袂括雙眸當年道胤傳家¶法今日愴然雨淚流」
#+END_VERSE
¶

** 弔慧虛耆舊¶

#+BEGIN_VERSE
「　布帆兩挂五湖船來往江南路幾千今日歸休平越¶寺眉光燒殺夜郎天」
#+END_VERSE
¶

** 寄石蒲揆和尚¶

#+BEGIN_VERSE
「　小搆石菴作隱居閒隨紫鹿摘園蔬路頭原不從雲¶水那得世人一到廬」
#+END_VERSE
¶

** 贈頑石矩禪師¶

#+BEGIN_VERSE
「　宿德童顏隱道林山門向月老禪心煙空岳色無何¶取一定蒲團傲古今」
#+END_VERSE
¶

** 示仲維那¶

#+BEGIN_VERSE
「　學者存心去愛憎虛中清極始為能凝然直似秋天¶月高照銀河萬象澂」
#+END_VERSE
¶

#+BEGIN_VERSE
「　無字從來理事周可書衣袂日相求不由此徑行將¶去到底依然涂路修」
#+END_VERSE
¶

#+BEGIN_VERSE
「　欲歸不歸在半涂如何便可罷工夫請看長慶禪鐙¶譜道業平生七破蒲」
#+END_VERSE
¶

** 贈密機老宿¶

#+BEGIN_VERSE
「　二十四年江海閒芒芒煙水老容顏歸來只住棲賢¶寺明月一方心自閒」
#+END_VERSE
¶

#+BEGIN_VERSE
「　少小參尋老大居戒珠圜潔自如如靈隱山前幽谿¶水一鏡無塵映碧虛」
#+END_VERSE
¶

** 示覺聖王居士
<pb:KR6q0437_J_010-0072b>¶

#+BEGIN_VERSE
「　閒時打坐倦時眠此是高人向上禪若問此情誰解¶得艸塘居士獨余先」
#+END_VERSE
¶

** 示覺賢張婆子¶

#+BEGIN_VERSE
「　密密親存此一機青山相對掩荊扉有時穿破銀山¶面回首高窗送落暉」
#+END_VERSE
¶

** 复石林慶書記(附來偈)¶

#+BEGIN_VERSE
「　平越磯頭一釣竿雲衰雨笠寄波瀾投綸落餌終易¶鱎媿殺無當錦鯉看」
#+END_VERSE
¶

#+BEGIN_VERSE
「　學道當須結聖胎漫教書劍老徘徊若將此事梯榮¶顯齊己不聞動地來」
#+END_VERSE
¶

#+BEGIN_VERSE
「　戈鋋未動骨先窆戰壘如何當寶劍須是力全仝古¶人凜凜雲中休掘塹」
#+END_VERSE
¶

#+BEGIN_VERSE
「　鴛鴦繡帳鋪金枕爛艸蒲團結玉寒一種冬風吹大¶冶誰知沾著也心酸」
#+END_VERSE
¶

付箇甚麼誰复受不知賺殺幾多人風清月白長¶
天淨鶯到隋堤處處春。¶

千金俊骨玉絡羈春風相送見吾師憑將門扇折¶
人腳自有通霄一著兒。¶

雪浪涌華𠂤疊翠連累㠟峨也教寒日用尋常鹽¶
與酢鹹是鹹兮酸是酸。¶

** 贈嬾民玄監院¶

#+BEGIN_VERSE
「　平生學嬾嬾難期傀儡纔牽又轉迻溪上長松今付¶爾也知不負舊肝脾」
#+END_VERSE
¶

#+BEGIN_VERSE
「　古院牢騷自苦辛六年筋骨委灰塵勞勞灑埽成精¶舍滿澗華飛別是春」
#+END_VERSE
¶

** 寄均沾江居士¶

#+BEGIN_VERSE
「　百頃雲山埜徑盤煙消日出上闌干松華無數風吹¶落引得游蜂逐處摶」
#+END_VERSE
¶

** 复遜岳禪人¶

#+BEGIN_VERSE
「　腳跟叫痛誰為痛不痛痛中渠是誰自向痛中餐大
<pb:KR6q0437_J_010-0072c>¶藥何須城裏喚盧醫」
#+END_VERSE
¶

** 贈雲夫羅居士¶

#+BEGIN_VERSE
「　平城每見道心堅訓練之餘喜坐禪削盡名根與利¶路依然姓字載鐙傳」
#+END_VERSE
¶

** 示海月䂐知客¶

#+BEGIN_VERSE
「　終日高樓坐一床關門冷冷月生光老農有箇平生¶曲今夕為君彈兩行」
#+END_VERSE
¶

** 重刻臥龍和尚語錄¶

#+BEGIN_VERSE
「　曹谿消息到誰來盡道棲靈優缽開非是黔州重畫¶足江湖已見吼如雷」
#+END_VERSE
¶

** 贈遜岳¶

#+BEGIN_VERSE
「　道出常情早見知當風哮吼是師兒千山象兔屏蹤¶跡萬里晴空應自怡」
#+END_VERSE
¶

** 贈開石意書記¶

#+BEGIN_VERSE
「　相從道者己多秋裂破來時不自由非是無邊瞋火¶發祇緣斷臂接宗猷」
#+END_VERSE
¶

** 示詢南王居士¶

#+BEGIN_VERSE
「　師王一駕向南來步步香隨菡萏開煙水芒芒何近¶遠福城東際月初回」
#+END_VERSE
¶

** 寄楊丁兩將軍¶

#+BEGIN_VERSE
「　千里神交道已符不須禪室論工夫琴心三疊如拋¶棄法印依然繼兩蘇」
#+END_VERSE
¶

** 示覺心王居士¶

#+BEGIN_VERSE
「　生本無生滅也無無將生滅劃兩涂幽谿有箇長松¶老終日醺醺醉一壺」
#+END_VERSE
¶

** 與惺一監院¶

#+BEGIN_VERSE
「　家住荊南古郢隈春風楊柳舞章臺老僧記得街頭¶過簫鼓讙讙震地來」
#+END_VERSE
¶

#+BEGIN_VERSE
「　楊岐舊院月重煇萬疊寒光冷翠微此日高藍真輔¶弼吾徒著著是先機」
#+END_VERSE

<pb:KR6q0437_J_010-0073a>¶

** 贈正宗老宿¶

#+BEGIN_VERSE
「　衣缽元元繼一鐙名遺海宇似多能有時飽食依嚴¶臥笑倒龍山八十僧」
#+END_VERSE
¶

** 送惟一范道士¶

#+BEGIN_VERSE
「　二十雲安旁水涯張仙日共飯胡麻明朝帆向芙蓉¶水定在青羊第幾家」
#+END_VERSE
¶

** 示祖眼舒居士¶

#+BEGIN_VERSE
「　年老心孤世外情自知性地少分明蒲團每坐三更¶月定室空空萬籟清」
#+END_VERSE
¶

** 贈悟空老僧¶

#+BEGIN_VERSE
「　雲山石堀此經行埜鶴無心夜半聲更與麇麚為誓¶約千秋萬歲共柴荊」
#+END_VERSE
¶

** 示美夫張居士¶

#+BEGIN_VERSE
「　吹毛劍上乞生難除是震靈在掌耑莫道愚公家法¶異枉山曾此碎狐肝」
#+END_VERSE
¶

** 示君弼成居士¶

#+BEGIN_VERSE
「　望水尋山老性情從來不解弄虛聲也知說法多清¶貴祇是哫訾可猒呈」
#+END_VERSE
¶

** 贈無著靜主¶

#+BEGIN_VERSE
「　翠雲峰上掩柴荊不向王城借路行終日鼾眠長枕¶石管他何地植華平」
#+END_VERSE
¶

** 贈含容直歲¶

#+BEGIN_VERSE
「　露冷秋清雁北回長沙東望月初來仝看此月湖橋¶上自是分明夢眼開」
#+END_VERSE
¶

** 送岳樵還銅巖¶

#+BEGIN_VERSE
「　高藍松院動歸心送女還山去道林菴鎖銅巖當春¶月谿谿麋鹿自相尋」
#+END_VERSE
¶

** 寄神生方太史¶

#+BEGIN_VERSE
「　不是心珠不是佛亦非情緣亦非物傳聞丞相見石¶霜也被石霜奪卻笏」
#+END_VERSE

<pb:KR6q0437_J_010-0073b>¶

** 雲石禪人字¶

#+BEGIN_VERSE
「　高藍雲石立崔嵬日照光鋪五色來分付禪流當惜¶取莫教落魄在莓苔」
#+END_VERSE
¶

** 三句禪者字¶

#+BEGIN_VERSE
「　惡池三句玉關寒雲水翩翩到此難齧鏃機前當努¶力迢迢一騎入長安」
#+END_VERSE
¶

** 送野竹長老還山¶

#+BEGIN_VERSE
「　龍門一曲別宮商三峽流泉韻自長分付還鄉須保¶愛肚皮篦束白雲岡」
#+END_VERSE
¶

** 示近天禪人¶

#+BEGIN_VERSE
「　谿中明月上樓臺一宿龍山方丈來鐙下南華讀罷¶後青天一笑怒春雷」
#+END_VERSE
¶

** 因事复羅總戎還山¶

#+BEGIN_VERSE
「　再到平城十二旬霜風雪日苦侵人自挑瓢笠還山¶裏贏得春谿一帶新」
#+END_VERSE
¶

** 示問松行者¶

#+BEGIN_VERSE
「　埽室焚香禮六時禪心清課也多期如何不見真消¶息孤負頻呼小艷詩」
#+END_VERSE
¶

** 示鍾一侍者¶

#+BEGIN_VERSE
「　英年學道是便宜何謂春光已自遲一箇蒲團剛正¶好凝然直與寤為期」
#+END_VERSE
¶

** 贈石林書記¶

#+BEGIN_VERSE
「　白棒當空大有耑非仝艸昧弄狐肝石林既有真消¶息付女晴煙一釣竿」
#+END_VERSE
¶

** 山居¶

#+BEGIN_VERSE
「　幾年杖錫入山深故舊從無訪道林雪盡春風三月¶裏催歸啼血汙華陰」
#+END_VERSE
¶

#+BEGIN_VERSE
「　才逢二十度華春頭上星霜已逼人縱有巖耕消白¶日怎經衰老共愁貧」
#+END_VERSE
¶

** 示見菴主人
<pb:KR6q0437_J_010-0073c>¶

#+BEGIN_VERSE
「　鹽官逼索犀牛兒侍者低眉云不知祇此不知曾未¶負何須節外复生支」
#+END_VERSE
¶

** 示了空上人¶

#+BEGIN_VERSE
「　欲理頹綱網上流豈知世次轉多憂明朝一杖還松¶院又傍清谿理釣鉤」
#+END_VERSE
¶

** 示自修禪人¶

#+BEGIN_VERSE
「　舊國聲名古宕渠岷山漢水是家居今來又共雍門¶里春日壹壹好摘蔬」
#+END_VERSE
¶

** 示印可禪人¶

#+BEGIN_VERSE
「　階前古柏與雲齊勝日清和杜宇啼忽見晴開新月¶上無邊翠景下巟隄」
#+END_VERSE
¶

** 寄端居長老¶

#+BEGIN_VERSE
「　高藍北望銅江開秋月微微水上來若使天涯如只¶尺白雲聚散任崔嵬」
#+END_VERSE
¶

** 示尼希有¶

#+BEGIN_VERSE
「　磴道盤空出絳霄風清雲淨絕塵囂流來江上年年¶月素景如鉤挂石橋」
#+END_VERSE
¶

** 示天寧戒子¶

#+BEGIN_VERSE
「　楊柳巾缾十八物雲山海國任優游食時擎出降龍¶缽七佛之儀得自由」
#+END_VERSE
¶

** 大士閣二首¶

#+BEGIN_VERSE
「　大士樓臺江上起江聲夜夜清人耳也知轉盡普門¶經何用天台一鈔子」
#+END_VERSE
¶

#+BEGIN_VERSE
「　樓臺百尺小谿頭夜靜經聲逐水流回首桂輪波上¶出風飄素景動沙鷗」
#+END_VERSE
¶

** 雨中過柏子菴¶

#+BEGIN_VERSE
「　一支竹杖破煙冥樹樹鶯啼春艸青菴在都亭何處¶是遙遙鐙火隔沙汀」
#+END_VERSE
¶

** 照鏡有感¶

#+BEGIN_VERSE
「　朝臨古鏡使心驚頂上青絲白一莖此道吾徒能接
<pb:KR6q0437_J_010-0074a>¶拍馮他霜雪滿頭傾」
#+END_VERSE
¶

** 寄醉頭陀¶

#+BEGIN_VERSE
「　山裏疏狂一酉徒低頭一飲滄溟枯舉頭豪發赤須¶動滿壁塗詩光怪無」
#+END_VERSE
¶

** 葛鏡橋警諸徒(在平越府)¶

#+BEGIN_VERSE
「　當日趙州度馬驢今[日/黽]葛鏡躍蟾蜍莫云南北仝消¶恨仔細看來總不如」
#+END_VERSE
¶

** 聞樂有感¶

#+BEGIN_VERSE
「　珠林百二淨禪心巳謝箜篌道自箴忽地一聲天外¶蠁回頭也見淚沾襟」
#+END_VERSE
¶

#+BEGIN_VERSE
「　笙歌叢裏意多違漫向人前論是非好去幽谿尋泉¶石蘆華遠岸傲春暉」
#+END_VERSE
¶

** 因事示眾¶

#+BEGIN_VERSE
「　與子仝袍是幾期人中還憎大雄師覆巢取子成何¶事媿死遠公夢鳥時」
#+END_VERSE
¶

#+BEGIN_VERSE
「　麻衣瓦缽到平城十載匡徒已闢荊何事南來狐媚¶種依然句引落深坑」
#+END_VERSE
¶

#+BEGIN_VERSE
「　新城狐媚謂多知講盡南華內外時徹底恣情仍跋¶扈如何及得歎文犧」
#+END_VERSE
¶

** 解制示眾¶

#+BEGIN_VERSE
「　瓢笠來朝又自由西風黃葉一江秋平生去住如流¶水是無心仝海鷗」
#+END_VERSE
¶

** 興元初戒子¶

#+BEGIN_VERSE
「　家住長松已十春高藍幽僻靜無塵碧谿谿上年年¶月曾照雍門寺裏人」
#+END_VERSE
¶

** 送蓮宗¶

#+BEGIN_VERSE
「　臨江渡口送歸鑣望轉嵩丘去路遙不識幾時還到¶此白雲未使恨全消」
#+END_VERSE
¶

** 示潤宗¶

#+BEGIN_VERSE
「　獨坐艸堂春又過高峰野鳥喚煙蘿都來室裏閒情
<pb:KR6q0437_J_010-0074b>¶貫不欲勞勞奈我何」
#+END_VERSE
¶

** 示別岫¶

#+BEGIN_VERSE
「　吟行谿口海棠香何處漁樵歌正狂回首煙中秋日¶老不知別岫已飛霜」
#+END_VERSE
¶

** 示三益¶

#+BEGIN_VERSE
「　三月谿桃映翠微清香杳杳襲人衣當年開卻靈雲¶眼今日空教紫蕊飛」
#+END_VERSE
¶

** 出坡¶

#+BEGIN_VERSE
「　緊著芒鞋履素秋每將樵斧發谿頭無愁苔徑如油¶滑一直高歌到虎丘」
#+END_VERSE
¶

** 示乳峰¶

#+BEGIN_VERSE
「　艸織蒲團獨自揵江城村落可隨緣有時情倦思歸¶日好隱東山臥紙錢」
#+END_VERSE
¶

** 示供實¶

#+BEGIN_VERSE
「　破雨衝煙上五谿菴前楊柳鶴先啼殷勤傳得東林¶信猶是銅江只尺迷」
#+END_VERSE
¶

** 示心田禪人¶

#+BEGIN_VERSE
「　隔江相望剎竿頭撩起還家已自羞況复重來石室¶裏投機卻道有來由」
#+END_VERSE
¶

** 贈覺蓮禪人¶

#+BEGIN_VERSE
「　當頭裂破祖師關拍手高歌萬仞山莫道不能歸物¶外堂堂早已別人間」
#+END_VERSE
¶

** 示鏡清禪人¶

#+BEGIN_VERSE
「　垢洗愚谿一鏡清等閒底事自分明白雲散盡堪消¶遣者裏如何有死生」
#+END_VERSE
¶

** 贈高夫人覺證居士¶

#+BEGIN_VERSE
「　為道已無老病催蒲團靜坐月初來空香杳杳塵消¶盡何必青蓮八水開」
#+END_VERSE
¶

** 贈都統高居士¶

#+BEGIN_VERSE
「　年來問道上嵩山萬慮全消心自閒祖印一枚君已
<pb:KR6q0437_J_010-0074c>¶得逢人惟說破三關」
#+END_VERSE
¶

** 寄佛度高居士¶

#+BEGIN_VERSE
「　傳聞君自猒塵心下馬獨來訪道林會得無情解說¶法人閒何用更投簪」
#+END_VERSE
¶

** 寄宗璽張居士¶

#+BEGIN_VERSE
「　王家貴戚出珠扃靜向精藍誦玉經拋卻春華千萬¶朵喜從雲外一峰青」
#+END_VERSE
¶

** 寄宗沅劉居士¶

#+BEGIN_VERSE
「　自是君身氣骨仙閒時騎馬過林泉茶桮消得無生¶旨成佛依然靈運先」
#+END_VERSE
¶

** 贈不磷堅孫¶

#+BEGIN_VERSE
「　長松松葉映清關四面軒囪道者閒寶劍拓來三尺¶鐵兒孫將去墮癡頑」
#+END_VERSE
¶

** 示不閔¶

#+BEGIN_VERSE
「　秋開月桂映青岑香骨清氛傲眾林風味一般情自¶異幾番相對卻低吟」
#+END_VERSE
¶

** 示三艸¶

#+BEGIN_VERSE
「　蒲團靜坐是生涯不履梁城來幾時快活水雲還自¶足黃精白筍亦偏宜」
#+END_VERSE
¶

** 示竹眉宏孫¶

#+BEGIN_VERSE
「　瓢囊笠子過百城涂路幾經秋雨傾來往嵩山千萬¶里飄飄贏得一身輕」
#+END_VERSE
¶

** 示不磨¶

#+BEGIN_VERSE
「　已收寶劍截名根一缽翩翩訪道原昨日相逢彈指¶了更無餘事可談論」
#+END_VERSE
¶

** 示大生¶

#+BEGIN_VERSE
「　看破人情始愛僧袈裟叢裏學南能縱然未得輪王¶印也勝人閒短燄鐙」
#+END_VERSE
¶

** 哭石林慶立僧¶

#+BEGIN_VERSE
「　頂門有竅是吾徒百段真金艷最孤今夜寺前梅已
<pb:KR6q0437_J_010-0075a>¶破清香逗雪散浮屠」
#+END_VERSE
¶

** 與智玄上人¶

#+BEGIN_VERSE
「　閒行步步入松閒埜鶴無心自往還胸次陶陶非外¶得十年固守一禪關」
#+END_VERSE
¶

** 示碧環禪人¶

#+BEGIN_VERSE
「　高高樓閣淨諸天空色分明散紫煙曳杖還從山頂¶去雙雙埜雉過秋田」
#+END_VERSE
¶

** 示龍山寺本和¶

#+BEGIN_VERSE
「　龍山遠翠映精藍白石青煙古佛龕雲淨有時天際¶碧銀河斗柄下空潭」
#+END_VERSE
¶

** 示心融禪人¶

#+BEGIN_VERSE
「　煮茗栽華白水鄉原無心法與商量有來此處求真¶解豎起一拳是所長」
#+END_VERSE
¶

** 示玄微禪人¶

#+BEGIN_VERSE
「　春來日照岳山幽茶灶輕煙散竹樓卻向柳陰陰下¶臥謳歌一曲更風流」
#+END_VERSE
¶

** 示空隱堂司¶

#+BEGIN_VERSE
「　衣珠皎皎本無塵曠劫都來體自真好謝情緣規一¶室莫教背穴纇精淳」
#+END_VERSE
¶

** 送本源教授還山¶

#+BEGIN_VERSE
「　深深結室古巖隈山靜從無俗客來今日相傳一口¶缽清谿取水地盧煨」
#+END_VERSE
¶

** 贈虎丘皎侍者¶

#+BEGIN_VERSE
「　一杖孤征艸木春楊華落落逐江蘋虎丘法印馮君¶弄莫使滔滔更問津」
#+END_VERSE
¶

** 寄舒光禪師¶

#+BEGIN_VERSE
「　薄薄林霜冷石臺倚窗殘菊旁秋開晴雲淡漠君何¶處欲冥鐘聲出嶺隈」
#+END_VERSE
¶

** 示平越府心修上人¶

#+BEGIN_VERSE
「　登樓春色上名園華烏啼幽萬樹煙宛轉人閒滄海
<pb:KR6q0437_J_010-0075b>¶水須臾依舊灌桑田」
#+END_VERSE
¶

** 示純真禪人¶

#+BEGIN_VERSE
「　高僧本住在煙蘿引水灌園趁白波昨日東村看黍¶稷黃猿絡繹盜秋禾」
#+END_VERSE
¶

** 贈空無上座¶

#+BEGIN_VERSE
「　楓林揭赤晚華香歸鳥聲聲啼過牆道者窮通兩不¶取陶陶一衲白雲鄉」
#+END_VERSE
¶

** 送僧之天童¶

#+BEGIN_VERSE
「　百城相隔水和煙此去江南路幾千識得阿師真面¶目不教虛費艸鞋錢」
#+END_VERSE
¶

** 與若愚道士¶

#+BEGIN_VERSE
「　春日微微春艸奢翩翩一鶴破晴霞山深徑僻無來¶往洒缽吹盧為鬻茶」
#+END_VERSE
¶

** 哭天童老和尚¶

#+BEGIN_VERSE
「　雷驅電燿駭龍湫金粟鄞山幾十秋忽作雙趺金槨¶裏闌干怎教不多流」
#+END_VERSE
¶

** 與桂黃平¶

#+BEGIN_VERSE
「　端明政暇謁雲居五蘊無床坐不如解帶山門千古¶事重逢莫教又成虛」
#+END_VERSE
¶

** 與喻侍御¶

#+BEGIN_VERSE
「　逃禪學佛靜方修世外閒情也自由開寶寺前卓筆¶後始知無夢到丹丘」
#+END_VERSE
¶

** 寄汪牧鯤¶

#+BEGIN_VERSE
「　解后卯陽每歎奇逍遙只以死為期余留在越君還¶遠那得重逢論昔時」
#+END_VERSE
¶

** 示宗尚¶

#+BEGIN_VERSE
「　涔涔夜雨滴華欄艸閣翻經便畏寒慚媿昔人深雪¶裏幾番徹骨始心安」
#+END_VERSE
¶

** 示獨秀¶

#+BEGIN_VERSE
「　晚來曳杖步崔嵬緲緲銀蟾海上來不知此夜秋園
<pb:KR6q0437_J_010-0075c>¶裏華下誰堪奏落某」
#+END_VERSE
¶

** 示可大¶

#+BEGIN_VERSE
「　黔州楚水已從春簇簇煙華醉殺人欲識東皇何面¶目壹壹依舊在松筠」
#+END_VERSE
¶

** 示可久¶

#+BEGIN_VERSE
「　古殿鐙縣三世火高峰日照五谿煙婆娑遮莫成何¶事祇為先宗譜未傳」
#+END_VERSE
¶

** 示真牧¶

#+BEGIN_VERSE
「　戒學長松十見華身心鍊得似輕霞黔山楚水閒無¶事盡日菴前送去雅」
#+END_VERSE
¶

** 示德修¶

#+BEGIN_VERSE
「　獨把蒲輪坐六時窮奇入玅兩無欺分明得了云何¶得月色谿聲許自知」
#+END_VERSE
¶

** 示德惺¶

#+BEGIN_VERSE
「　禪心道韻飲桮蛇說有談空算海沙逼直相逢彈指¶了眼中何處見空華」
#+END_VERSE
¶

** 示石僧¶

#+BEGIN_VERSE
「　雲收霧歛見晴空雨後江楓半是紅開眼不隨情物¶轉依然一性是圓通」
#+END_VERSE
¶

** 示宜爾¶

#+BEGIN_VERSE
「　柳陌華皋寂滅場晨鐘暮鼓見空王兒曹若作尋常¶事依舊悲風萬里揚」
#+END_VERSE
¶

** 示不敏¶

#+BEGIN_VERSE
「　曙角頻催聞誦經天華款款散前庭眼中莫被塵沙¶翳才有纖豪便喚惺」
#+END_VERSE
¶

** 示眾¶

#+BEGIN_VERSE
「　項上鐵枷苦自贏不如放下便心怡風晨月夕馮高¶枕管甚冬寒夏熱時」
#+END_VERSE
¶

#+BEGIN_VERSE
「　萬象之中獨露身此言猶是落疏親何如飯罷蒲床¶上一枕長松白日淪」
#+END_VERSE

<pb:KR6q0437_J_010-0076a>¶

#+BEGIN_VERSE
「　日日板聲鳴唧唧不知何事苦相逼一拳打倒月當¶天萬里寒空明一色」
#+END_VERSE
¶

#+BEGIN_VERSE
「　說得脣皮鮮血來不如一埽毉雲開峰頭白浪三千¶丈火裏蝦蟆躍五臺」
#+END_VERSE
¶

#+BEGIN_VERSE
「　盡道腔中日日煩欲捉不捉此心猿回觀明月指頭¶上何用別尋自苦冤」
#+END_VERSE
¶

#+BEGIN_VERSE
「　當時身毒一拈華直到如今掜死蛇不若和拳都打¶落只教黃面也吁嗟」
#+END_VERSE
¶

#+BEGIN_VERSE
「　石龜躍入僧堂裏觸碎聖僧八字眉露柱鐙籠齊笑¶倒如何大眾不曾知」
#+END_VERSE
¶

#+BEGIN_VERSE
「　僧堂默默此經行箇箇眉毛眼上橫只解低頭合著¶眼不知日已曬三更」
#+END_VERSE
¶

#+BEGIN_VERSE
「　山門楊柳日東斜又見秋風送晚雅一缽辣羹纔喫¶了禪床依舊漉空華」
#+END_VERSE
¶

#+BEGIN_VERSE
「　八萬四千毛孔裏孔中一一五須彌如何各各不相¶見卻到堂前覓指之」
#+END_VERSE
¶

#+BEGIN_VERSE
「　鶴隨錫杖上黔州貓仲侏離乞食愁漸漸聞熏從化¶了清風明月一歸舟」
#+END_VERSE
¶

#+BEGIN_VERSE
「　欲溯曹谿可力探將行還止不羞慚當時東院年多¶少猶自區區謁指南」
#+END_VERSE
¶

** 楊鍊師新泉¶

#+BEGIN_VERSE
「　鍊師築室紫霞峰鑿得仙源旁赤松靈物也知道骨¶異偏將甘冽應玄宗」
#+END_VERSE
¶

** 贈餘慶令趙居士登階¶

#+BEGIN_VERSE
「　子賤重來負一琴非仝任力獨關心依然三得君當¶重莫教無歌五褲吟」
#+END_VERSE
¶

** 賞荷¶

#+BEGIN_VERSE
「　荷華滿院子鳺啼風遞幽香遍五谿不是老農偏愛¶賞從來高士也曾題」
#+END_VERSE
¶
荊南開聖院山暉禪師語錄卷十(終)
<pb:KR6q0437_J_010-0076b>¶

