# -*- mode: mandoku-view; -*-
#+DATE: 2016-06-08 5:40
#+TITLE: 山暉禪師語錄
#+PROPERTY: CBETA_ID J29nB223
#+PROPERTY: ID KR6q0437
#+PROPERTY: SOURCE Jiaxing Canon Vol. 29, No. B223
#+PROPERTY: VOL 29
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0437_J_009-0065c> 
#+PROPERTY: JUAN 9
荊南開聖院山暉禪師語錄卷九¶
住順慶府新菴門人祖玄錄¶
嵩山首座龍光法孫宗上編¶

* 雜偈¶

** 示汪覺惺¶

#+BEGIN_VERSE
「　我以禪月仝佛世尊汝以悲仰為大信門隨此指標¶是涅槃路但用耳觀名解脫處」
#+END_VERSE
¶

** 示項覺印¶

#+BEGIN_VERSE
「　住此億劫維定維心體非空有秋月淨沈物本斯明¶兩閒齊照大悲世尊指是覺道」
#+END_VERSE
¶

** 示汪覺智¶

#+BEGIN_VERSE
「　真一無住寂爾心宗回首左顧月在前峰頭何動搖¶尚無有止無止之旨惟此而已」
#+END_VERSE
¶

** 示苟覺善¶

#+BEGIN_VERSE
「　獨坐少室華飛見九赤縣神州法器何有雪深之夜¶真子來焉心不可得是法乃傳」
#+END_VERSE
¶

** 示米覺超¶

#+BEGIN_VERSE
「　惟心能覺是寒是燠諦觀如來別非異道小學執空¶菩薩內冥我超二路仝寤宿因」
#+END_VERSE
¶

** 示孟覺中¶

#+BEGIN_VERSE
「　不立一色是為道元了知非有惡用复言但以指揮¶人各其正今日南中行此祖令」
#+END_VERSE
¶

** 示王覺道¶

#+BEGIN_VERSE
「　疇昔玅喜竹篦示人有不得入巧諭其神大哉宗言¶了如智鑑照我肝膽無有不見」
#+END_VERSE
¶

** 示盧覺正¶

#+BEGIN_VERSE
「　純以一義乃普其心水鳥樹林解此玅音宣於十方¶聞機隨順物物斯照是名大定」
#+END_VERSE
¶

** 示陳覺通¶

#+BEGIN_VERSE
「　禪之為宗自竺乾氏日月雖迻其道不二末山常云
<pb:KR6q0437_J_009-0066a>¶全然非相理寤玅圜是大寶臧」
#+END_VERSE
¶

** 示江覺慧¶

#+BEGIN_VERSE
「　云何佛性仁分南北我見天下元無別得知是法器¶三更傳衣歸去云何道樹曹谿」
#+END_VERSE
¶

** 示傅覺玅¶

#+BEGIN_VERSE
「　已住於一一還在心十方國土是有圜音寂兮如明¶不可求得但以冥中而為其則」
#+END_VERSE
¶

** 示方覺鐙¶

#+BEGIN_VERSE
「　我告弟子無相外求自本真照寂爾神遊指屈云五¶信而惟二二五還仝唯曰何至」
#+END_VERSE
¶

** 示方覺靈¶

#+BEGIN_VERSE
「　蠢袪而靈妄破則真孰無孰有非根非塵汝相維何¶仝彼先佛汝佛圜脫即解二縛」
#+END_VERSE
¶

** 示汪覺用¶

#+BEGIN_VERSE
「　我用眼觀聲塵自然如掌上指維二維三此之大用¶非道而誰以此功用何慮何思」
#+END_VERSE
¶

** 示張覺少¶

#+BEGIN_VERSE
「　眼耳無塵鼻舌非親四法圜脫如月波心用之不到¶不用何玅是謂自然聖人之道」
#+END_VERSE
¶

** 示鄧覺一¶

#+BEGIN_VERSE
「　眼色耳聲終非外塵不作是見超彼聖倫名大自在¶何成何壞如月行空光映萬派」
#+END_VERSE
¶

** 示鄧覺廣¶

#+BEGIN_VERSE
「　佛以一音廣被有情白牛穩御越彼化城到寶所巳¶取之不隘能濟十方稱曰無畏」
#+END_VERSE
¶

** 示李覺仙¶

#+BEGIN_VERSE
「　少室一缽非小非大虛空仝量微塵不隘濟人饑貧¶如枯斯春香風時來悅可眾心」
#+END_VERSE
¶

** 示吳覺萬¶

#+BEGIN_VERSE
「　塵根不二迷寤一原但見諸動如珠見圜圜應六處
<pb:KR6q0437_J_009-0066b>¶與彼萬象鏡光非受物自斯向」
#+END_VERSE
¶

** 示董覺之¶

#+BEGIN_VERSE
「　來問斯道舉手示之頫首忖度巳隔藩籬故用方便¶曲說多門是為漸修入佛之根」
#+END_VERSE
¶

** 示曹覺惟¶

#+BEGIN_VERSE
「　我有方便示此玅道維棒維喝與斯談笑智者得之¶愚者孰思固有利鈍難與齊之」
#+END_VERSE
¶

** 示曹覺原¶

#+BEGIN_VERSE
「　佛心云何非淺非深舉目四望水鳥樹林飛潛動植¶本原一質莫作妄相是大饒益」
#+END_VERSE
¶

** 示一覺月¶

#+BEGIN_VERSE
「　爾以禮足為求道安我以問訊月在指耑伊昔何人¶臺山古路天下衲僧落他指顧」
#+END_VERSE
¶

** 示周覺澂¶

#+BEGIN_VERSE
「　諭彼太虛虛空何貌欲至四方終無邊表維神乃寂¶不動即周周亦妄相取之莫留」
#+END_VERSE
¶

** 示自淳¶

#+BEGIN_VERSE
「　塵相繁興我人自定知彼三學了無實證造則不至¶明則非真中亦不取曰汝出塵」
#+END_VERSE
¶

** 示六一¶

#+BEGIN_VERSE
「　非六非一是心維我能含眾象曰超今古白月在天¶是道乃傳先聖後聖仝此一源」
#+END_VERSE
¶

** 示女一¶

#+BEGIN_VERSE
「　道即寤仝誰非憎愛我與女一原無小大流而為水¶止亦曰山動靜不異玅在厥閒」
#+END_VERSE
¶

** 示玅一¶

#+BEGIN_VERSE
「　演於一音各信其道立雖五性仝觀一玅得厥旨根¶孰非異仝有無莫取是謂圜通」
#+END_VERSE
¶

** 示在中¶

#+BEGIN_VERSE
「　厥惟明達勿欺上下自內至外稱其和也祿在其中
<pb:KR6q0437_J_009-0066c>¶誰云不充以此是則天下乃仝」
#+END_VERSE
¶

** 示於斯¶

#+BEGIN_VERSE
「　女觀須臾為在為無翳既不生了惟心乎如玉於斯¶以待善價自我識之可寶天下」
#+END_VERSE
¶

** 示蘊秀¶

#+BEGIN_VERSE
「　以指示人真月非指明相亦非得無可取女觀我宗¶是異是仝二觀不入即為降龍」
#+END_VERSE
¶

** 示蘊奇¶

#+BEGIN_VERSE
「　道在鏡中鏡何為則維我形耑非青非白知是吾人¶乃名出塵於物自照非真复真」
#+END_VERSE
¶

** 示李廣文真相¶

#+BEGIN_VERSE
「　身安白雲心冥佛理曰人曰天德一而已取彼率性¶例此玅法有問異仝震聲便喝」
#+END_VERSE
¶

** 示真省¶

#+BEGIN_VERSE
「　理與事一物則奚礙堪忍蓮邦在我鏡內是大光明¶能燭情關非彼緣覺取舍之閒」
#+END_VERSE
¶

** 示真慧¶

#+BEGIN_VERSE
「　定一生慧實曰大仝位位玅圜是傳法宗聖智斯得¶範爾三界何去何來名稱自在」
#+END_VERSE
¶

** 示真極¶

#+BEGIN_VERSE
「　繄彼太虛還在覺心十方圜見非淺非深性鏡無垢¶含此萬象景景如幻圜通奚障」
#+END_VERSE
¶

** 山中四威儀¶

#+BEGIN_VERSE
「　山中行一支竹杖閱崖耕黃猿也解隨人轉笑入縣¶泉落澗聲」
#+END_VERSE
¶

#+BEGIN_VERSE
「　山中住縛箇茅蓬老煙霧鉏頭斸得一畬田春煖晴¶嵐種紫芋」
#+END_VERSE
¶

#+BEGIN_VERSE
「　山中坐石上青苔常作褥世人不見嶺頭來惟有麇¶麚隨接足」
#+END_VERSE
¶

#+BEGIN_VERSE
「　山中臥亂架石床只一箇天地隨他意悠悠古到今
<pb:KR6q0437_J_009-0067a>¶時誰縛脫」
#+END_VERSE
¶

仝前¶

#+BEGIN_VERSE
「　山中行杖藜驚起亂啼鶯艸鞋蹋斷青雲骨回首前¶峰蘿月生」
#+END_VERSE
¶

#+BEGIN_VERSE
「　山中住尖頭茅屋倚煙樹有時飯罷攜鉏行日照峰¶南耘小圃」
#+END_VERSE
¶

#+BEGIN_VERSE
「　山中坐艸織蒲團獨自荷閒向嶺頭赤石盤狂歌一¶曲無人和」
#+END_VERSE
¶

#+BEGIN_VERSE
「　山中臥石床無薦隨時過醒來日已照雲峰那覺巖¶頭都枕破」
#+END_VERSE
¶

** 贈梅隱清監院¶

#+BEGIN_VERSE
「　祝髮清修遠世間仝棲松院石林山禪心鍊得秋江¶月冷冷孤光不可刪」
#+END_VERSE
¶

#+BEGIN_VERSE
「　監院年來道益振胸中坦蕩自無塵宗風不是重文¶字祇要平生得意真」
#+END_VERSE
¶

** 與梅熟海監院¶

#+BEGIN_VERSE
「　家住谿山遠俗情松鐙未照月先明閒來何物堪消¶遣數盡青楓與赤檉」
#+END_VERSE
¶

#+BEGIN_VERSE
「　法海清深幾萬秋慈帆漭沆一孤舟等閒共載還鄉¶國逆順都來得自由」
#+END_VERSE
¶

#+BEGIN_VERSE
「　惡池衣缽出靈源萬浪千濤繼子孫今日青山又幾¶臘閒將拍板唱平原」
#+END_VERSE
¶

** 與裕如僧統¶

#+BEGIN_VERSE
「　雲房寂寂綠楊深坐聽催歸響北林自是禪餘別有¶趣閒來埽石與修琴」
#+END_VERSE
¶

** 示鍾遠禪人¶

#+BEGIN_VERSE
「　雍門北望曲江清江上樓臺映水明隄下春風三月¶裏松杉處處是流鶯」
#+END_VERSE
¶

** 贈別南禪人¶

#+BEGIN_VERSE
「　問道長松己四秋羽翰將見越常流如今既集天湖
<pb:KR6q0437_J_009-0067b>¶裏好趁風雲飛上頭」
#+END_VERSE
¶

** 送賦獨還山¶

#+BEGIN_VERSE
「　往往來來幾十程依然性地未分明谿前送女還山¶北築室深臧老此生」
#+END_VERSE
¶

** 示冰石禪人¶

#+BEGIN_VERSE
「　春色熙熙春艸深聲聲鶗鳺報東林不知穿過髑髏¶窟卻向蒲團別覓心」
#+END_VERSE
¶

** 寄淨修禪人¶

#+BEGIN_VERSE
「　夏日須當過我儕和風細細滿高齋有時把出巨靈¶手佛祖生禽也活薶」
#+END_VERSE
¶

** 送若愚禪人¶

#+BEGIN_VERSE
「　一坐蒲團是幾年等閒底事也徒然明朝歸去五谿¶水須看秋波泛月圜」
#+END_VERSE
¶

** 示素水¶

#+BEGIN_VERSE
「　少年學道志須堅七尺蒲團便可眠多謝人間輕薄¶子曹谿消息作生緣」
#+END_VERSE
¶

** 炯石病愈求偈還山¶

#+BEGIN_VERSE
「　春和病骨气才舒便欲還山結艸廬少室真風尚未¶了如何歸去又成虛」
#+END_VERSE
¶

** 送鍾奇¶

#+BEGIN_VERSE
「　祖佛從來未識之何須審問本來誰只將任運隨他¶去便是爾曹得意時」
#+END_VERSE
¶

** 贈鍾秀¶

#+BEGIN_VERSE
「　錦繡岷山錦水頭遙峰遠岫到渝州如何千萬人煙¶裏獨女超情近道流」
#+END_VERSE
¶

** 示鍾聖¶

#+BEGIN_VERSE
「　分鐙別派自曹谿只要兒孫意不述傳到長松分外¶惡一條竹杖是全提」
#+END_VERSE
¶

** 示鍾惺¶

#+BEGIN_VERSE
「　生平一物不留心方寸怡怡自可任獨在山房無所
<pb:KR6q0437_J_009-0067c>¶事閒行明月在庭陰」
#+END_VERSE
¶

** 示端石¶

#+BEGIN_VERSE
「　雲峰煙樹五谿頭日日閒眠水月樓看盡古書無一¶事自持鉤餌釣潭鰍」
#+END_VERSE
¶

** 示玉川主人¶

#+BEGIN_VERSE
「　物物忘情鷗鳥隨分明底事敢云欺客來有問無生¶話一口缽盂閒自持」
#+END_VERSE
¶

** 示談空¶

#+BEGIN_VERSE
「　不說有為不論空閒雲來去任西東黃金莫易谿山¶樂白晝高眠石室中」
#+END_VERSE
¶

** 示南山¶

#+BEGIN_VERSE
「　黃金不用買青山別有幽居一種閒三尺蒲團隨去¶住馮他明月照松關」
#+END_VERSE
¶

** 示六雪¶

#+BEGIN_VERSE
「　獨上雪峰六載居茶饒澗水飯饒蔬等閒識得金仙¶面何必重翻一臧書」
#+END_VERSE
¶

** 示笑瞿¶

#+BEGIN_VERSE
「　雲松雨柳春風起一聲黃鳥深華裏山中道者此為¶榮笑傲陰晴自有旨」
#+END_VERSE
¶

** 示用恆¶

#+BEGIN_VERSE
「　茫茫大夢有何真猛火一𠂤燒殺人不信請看金谷¶裏珊瑚錦帳已成塵」
#+END_VERSE
¶

** 示無異侍者¶

#+BEGIN_VERSE
「　行者菴居日采松山迴谿轉任秋冬忽然識得采松¶者相見不須在別峰」
#+END_VERSE
¶

** 示時習¶

#+BEGIN_VERSE
「　夜郎有箇長松樹葉葉鶴鸞來上宿鸞鶴朝飛莫北¶歸羽翰每略谿旁屋」
#+END_VERSE
¶

** 送長木棟禪人¶

#+BEGIN_VERSE
「　送送谿灣蹋綠苔何時再到艸堂來無忘昨夜鐙前
<pb:KR6q0437_J_009-0068a>¶語只要為僧夢眼開」
#+END_VERSE
¶

** 示佛眼陳居士¶

#+BEGIN_VERSE
「　佛眼尋余為解說如來所究何生滅拳頭劈面一揮¶來三世僧祇盡漏洩」
#+END_VERSE
¶

** 寄清潭老宿¶

#+BEGIN_VERSE
「　老嬾全無力負鋤秋園芋栗飽何如衣中自有神珠¶在何用頻頻到艸廬」
#+END_VERSE
¶

** 示守心¶

#+BEGIN_VERSE
「　芒鞋篛笠訪諸方煙水雲山叩所長非是老僧藜杖¶惡總然只要歇心狂」
#+END_VERSE
¶

** 示獨鳳¶

#+BEGIN_VERSE
「　丹穴天飛五彩齊非仝疏趾啄山谿羽毛雖刷余常¶感恐爾終非火尾啼」
#+END_VERSE
¶

** 示繼鐙禪人¶

#+BEGIN_VERSE
「　繼此禪鐙是舊緣前因共室撥檀煙如今再晤㠟峨¶日一笑秋華暮雨天」
#+END_VERSE
¶

** 示不隱禪人¶

#+BEGIN_VERSE
「　雪盡河山景物華江聲樹色道人家菴前有箇盤陀¶石日日承趺送晚霞」
#+END_VERSE
¶

** 龍翔示隱玄禪人¶

#+BEGIN_VERSE
「　秋日重遊畫上謀清風道韻越常流如何四海雲臨¶日翻笑虛名一話頭」
#+END_VERSE
¶

** 贈慶蓮¶

#+BEGIN_VERSE
「　名鄉屯聚夔門西春風和气子鳺啼自知幻相非真¶樂卻挈瓢囊過虎谿」
#+END_VERSE
¶

** 示克明¶

#+BEGIN_VERSE
「　甘苦仝棲平越來八年夢破白雲隈回頭日遠長安¶近坐看晴風埽石苔」
#+END_VERSE
¶

** 示誠明孫¶

#+BEGIN_VERSE
「　幾度華開幾度思非憐香色滿深支一般都是雙眸
<pb:KR6q0437_J_009-0068b>¶子怎似靈雲見爾時」
#+END_VERSE
¶

** 示敦善¶

#+BEGIN_VERSE
「　道者從來一物無麻衣靜坐月當湖湖光淨極堪消¶遣明鏡何須問老盧」
#+END_VERSE
¶

** 示亨泰典座¶

#+BEGIN_VERSE
「　淨缾踢倒事如何一箇溈山豈屬他底事未曾通一¶線蒲床依舊是禪那」
#+END_VERSE
¶

** 示亨萬¶

#+BEGIN_VERSE
「　茅屋寒生蟋蟀紛秋風吹葉不堪聞此中自有真賢¶達爾莫將身臥白雲」
#+END_VERSE
¶

** 示圖南¶

#+BEGIN_VERSE
「　太平舊寺對楓林坐聽秋江江上砧消息莫云曾解¶得都來千古絕知音」
#+END_VERSE
¶

** 示脫塵副寺¶

#+BEGIN_VERSE
「　山裏老翁無別事烹茶待月古松閒看他多少經營¶者碌碌何常半日閒」
#+END_VERSE
¶

** 示解一化主¶

#+BEGIN_VERSE
「　十笏團焦旁埜水松谿閒月照囪几禪餘引客薜蘿¶灣笑指幽蘭深谷裏」
#+END_VERSE
¶

** 寄竹元宗孫¶

#+BEGIN_VERSE
「　開聖樓頭春艸芳黃鸝初囀小谿旁此情遠寄到江¶夏莫只相思涂路長」
#+END_VERSE
¶

** 示自達禪人¶

#+BEGIN_VERSE
「　白馬傳聞來漢氏少林消息自蕭梁如今相續千齡¶外始得黔州法道昌」
#+END_VERSE
¶

** 示繼眉¶

#+BEGIN_VERSE
「　少年割愛志須堅界意無多戀市廛能向吾宗為棟¶柱曹谿消息豈無緣」
#+END_VERSE
¶

** 示源清¶

#+BEGIN_VERSE
「　學道先須一物無棒頭的旨領何如入來不是涂中
<pb:KR6q0437_J_009-0068c>¶事衣下神光𢎤十虛」
#+END_VERSE
¶

** 示默識主人¶

#+BEGIN_VERSE
「　清晨曳杖華谿行鶯語無情只亂鳴忽聽前山煙霧¶裏日高猶自送鐘聲」
#+END_VERSE
¶

** 贈餘慶令義生鄒居士¶

#+BEGIN_VERSE
「　風飄桂氣作秋光又見雲霞色滿堂自是東山蕙帳¶冷蒼生喜殺令公香」
#+END_VERSE
¶

** 送天府趙居士¶

#+BEGIN_VERSE
「　忽睹遷鶯競上方馬蹄蹀躞度微霜旌旂直上青雲¶裏方外遙聞蘭署香」
#+END_VERSE
¶

** 銅江送修監院還江陵¶

#+BEGIN_VERSE
「　銅巖春色自分明相送扁舟半月程莫向洞中論秦¶世孤帆早發五陵城」
#+END_VERSE
¶

** 示嗣宗¶

#+BEGIN_VERSE
「　住山道者复如何三畝瓜田聊自過縱使黃金能貴¶子無如此地臥煙蘿」
#+END_VERSE
¶

** 贈南圖¶

#+BEGIN_VERSE
「　掩關謝俗學山家終日凝然坐碧霞定後有時饘粥¶罷焚香也自讀南華」
#+END_VERSE
¶

** 示明如老僧¶

#+BEGIN_VERSE
「　老僧高坐空山松口誦楞伽心降龍夜深月出空山¶上心與月明無初終」
#+END_VERSE
¶

** 示覺相元春蒲居士¶

#+BEGIN_VERSE
「　西來大意可隨緣雲自無心月自川何用更尋少室¶去安心斷臂是鐙傳」
#+END_VERSE
¶

** 示覺仙元昭蒲婆子¶

#+BEGIN_VERSE
「　芒芒大夢覺多時只是靈昭未有師今日相逢鄉井¶老分明指示破前疑」
#+END_VERSE
¶

** 留別西竺主人¶

#+BEGIN_VERSE
「　天淨秋高漠漠雲峰頭回雁不堪聞碧江江水年年
<pb:KR6q0437_J_009-0069a>¶碧明月流來可贈君」
#+END_VERSE
¶

** 贈大樹上座¶

#+BEGIN_VERSE
「　近來法道巳垂秋只可居山事钁頭任他叢林多浩¶浩不知此際樂風流」
#+END_VERSE
¶

** 示尼淨念¶

#+BEGIN_VERSE
「　如幻修行道可期見聞不住复何疑末山也解非男¶女翠竹黃華只自怡」
#+END_VERSE
¶

** 示高居士¶

#+BEGIN_VERSE
「　五百為春五百秋物中亦自有丹丘雖然不假千齡¶藥未及無生壽一籌」
#+END_VERSE
¶

** 示杜了寤¶

#+BEGIN_VERSE
「　利門名路頓然空中歲歸來學老農有時閒步峰頭¶月數遍石橋碧玉松」
#+END_VERSE
¶

** 示王繼楚¶

#+BEGIN_VERSE
「　齋心事佛學無為學到無為何所思坐臥禪房深樹¶裏剛然看破一枰棋」
#+END_VERSE
¶

** 示一心¶

#+BEGIN_VERSE
「　為僧道業在精修一缽三衣天地舟自是有時行化¶了禪心皎皎照深秋」
#+END_VERSE
¶

** 示雲波¶

#+BEGIN_VERSE
「　中歲尋山萬事休祇將衣缽伴禪流寒山枯水閒消¶遣物物頭頭得自由」
#+END_VERSE
¶

** 示笑雨熊居士¶

#+BEGIN_VERSE
「　一念才生性海渾翻天復地混澂源道中若了全無¶相體用堂堂何可言」
#+END_VERSE
¶

** 緣引¶

#+BEGIN_VERSE
「　鑄就金剛鐵石肝砒霜鴆糞久加餐莫云三度缽盂¶溼翻作人天一釣竿」
#+END_VERSE
¶

#+BEGIN_VERSE
「　我儕出郭入山居修竹長松當自娛何事春城仍乞¶食翩翩應器去茅廬」
#+END_VERSE

<pb:KR6q0437_J_009-0069b>¶

#+BEGIN_VERSE
「　流金塗碧久頹綱鼠宿狐遊目擊傷欲得樓臺規古¶制非衣檀越鸞鏘鏘」
#+END_VERSE
¶

#+BEGIN_VERSE
「　笑女高藍鸞鶴群鳴煙唳雨自壹壹如何偏向人間¶去日莫還來共白雲」
#+END_VERSE
¶

** 示空一徐居士¶

#+BEGIN_VERSE
「　祖佛叢中第一機不須出入論離微但知日用隨消¶遣大道堂堂絕是非」
#+END_VERSE
¶

** 示不昧¶

#+BEGIN_VERSE
「　金陵寤得擿油餈體用全超意气奇女若能知伊面¶目從前底事了無疑」
#+END_VERSE
¶

** 示雷渾然¶

#+BEGIN_VERSE
「　邂逅相逢意自奇停驂駐轡道相期好將一段平生¶手庾嶺奪歸鐵缽兒」
#+END_VERSE
¶

** 示山西賈介休¶

#+BEGIN_VERSE
「　真僧不見埜僧多天下叢林奈若何二十年來無地¶譜馮君寄語老摩訶」
#+END_VERSE
¶

** 留別嵩目禪師¶

#+BEGIN_VERSE
「　貴水將行情惋惋复持尺素意殷殷殷勤寄語嵩和¶尚孤鶴高飛入白雲」
#+END_VERSE
¶

** 弔本源明長老¶

#+BEGIN_VERSE
「　一缽三衣十二時師行象御足清規歸涂還踐來時¶道賸得英風萬古吹」
#+END_VERSE
¶

#+BEGIN_VERSE
「　尊王賤霸起惡池一劍功成奏凱歌珍重臨行消息¶子團團秋月照銀河」
#+END_VERSE
¶

** 示眾¶

#+BEGIN_VERSE
「　今朝法社樹黔南免得南詢五十三歲月功成歸隱¶地石床斜枕臥高藍」
#+END_VERSE
¶

** 贈惺一照監院¶

#+BEGIN_VERSE
「　餐茅飲谷此幽棲動愛松巖靜愛谿世上浮名何足¶論朝朝閒聽老猿啼」
#+END_VERSE

<pb:KR6q0437_J_009-0069c>¶

** 示嗣宗¶

#+BEGIN_VERSE
「　浮華消盡始山居白石青峰一小廬日暮香煙清課¶罷老猿引子過階除」
#+END_VERSE
¶

** 示我先¶

#+BEGIN_VERSE
「　山樵往往白雲邊自是情癡愛石泉昨日高巖乘月¶下鉤輈啼盡雨華天」
#+END_VERSE
¶

** 示我奇¶

#+BEGIN_VERSE
「　弱弱清臞骨自仙朝朝誦讀竹囪前為僧何用窮經¶籍別有靈犀爍性天」
#+END_VERSE
¶

** 示博愛¶

#+BEGIN_VERSE
「　瀟瀟疏雨下圭峰暑色潛回起碧松坦腹山囪清自¶貴何消鐵缽出降龍」
#+END_VERSE
¶

** 示博學¶

#+BEGIN_VERSE
「　洞壑幽深艸木香山居道者松為糧世人那得知清¶貴惟向紅塵徒自忙」
#+END_VERSE
¶

** 示博雅¶

#+BEGIN_VERSE
「　版築幽巖可絕群孤褱洗盡舊塵氛閒來絕頂乘秋¶月一曲清商動白雲」
#+END_VERSE
¶

** 示博知¶

#+BEGIN_VERSE
「　雲山洗盡朝昏雨水石長閒艸木秋好景一生看不¶足蒼松紫樹幾淹留」
#+END_VERSE
¶

** 病中¶

#+BEGIN_VERSE
「　一病眠床十四年髮膚消瘦不堪憐夜深壁上寒鐙¶在景拂床頭聊燕然」
#+END_VERSE
¶

** 寄嵩山長老¶

#+BEGIN_VERSE
「　八千里寄嵩山寺顛髮垂垂白可憐此道相傳如有¶在兩椽茅屋也堪眠」
#+END_VERSE
¶

** 送還樸回滇¶

#+BEGIN_VERSE
「　萬里梁州明日歸翩翩瓢笠趁雲飛黔中道舊如相¶問一棒頭皮絕是非」
#+END_VERSE

<pb:KR6q0437_J_009-0070a>¶

** 寄石樓禪人¶

#+BEGIN_VERSE
「　嶺南家法遞相傳未得兒孫早息肩昨有人來通姓¶字草堂只在妙高前」
#+END_VERSE
¶

** 送瀛渤還績溪¶

#+BEGIN_VERSE
「　黃山十日度湖風一葉翩然如鏡中歸到績谿如有¶問故人已作白蓮童(故人指嬾翁)」
#+END_VERSE
¶

** 雙塔閑居五首¶

#+BEGIN_VERSE
「　幽房樹裏兩三間高詠晴陰也自閒謾學他家人碌¶碌前庭蔓艸未能刪」
#+END_VERSE
¶

#+BEGIN_VERSE
「　抱甕分泉自灌蔬閒僧清課豈曾無歸來洗足還敷¶座靜對高囪讀異書」
#+END_VERSE
¶

#+BEGIN_VERSE
「　團團紈扇向桐陰趁柳尋華入圃深蹋破苔光與艸¶綠夕陽回首在西林」
#+END_VERSE
¶

#+BEGIN_VERSE
「　收笠縣瓢與鶴居清囪白月古人書倦來不用思奇¶藥一榻橫眠可自如」
#+END_VERSE
¶

#+BEGIN_VERSE
「　坐月聽松盡不妨烹葵燒蕨愈清香此閒元是高僧¶事鐵錫何須向帝鄉」
#+END_VERSE
¶

** 和廣孝和尚栽松偈¶

#+BEGIN_VERSE
「　雲山厭殺舊煙華遍種松鶵綠可誇他年駐看成龍¶埶葉葉遙連埜老家」
#+END_VERSE
¶

** 酬希聲卞居士¶

#+BEGIN_VERSE
「　一別蘇臺月兩絃湖風日夜卷秋煙如何不放孤帆¶去望斷吳山只可憐」
#+END_VERSE
¶

#+BEGIN_VERSE
「　山房小就近江千滿砌海棠香未殘茶孰前囪觴夜¶月漁歌曲曲隔秋灘」
#+END_VERSE
¶

** 畣嬾翁李績谿韻(諱之韡)¶

#+BEGIN_VERSE
「　香塵雪夜冷空齋書幔臨風自卷開見說王猷雖愛¶竹也曾一為主人來」
#+END_VERSE
¶

** 弔遍吉律主¶

#+BEGIN_VERSE
「　雲山蹋遍路千差白髮歸來旁水涯昨夜月明何處
<pb:KR6q0437_J_009-0070b>¶去涼風一院落秋華」
#+END_VERSE
¶

** 寄不磷堅孫¶

#+BEGIN_VERSE
「　濟北傳來杖一支敲風擊雨也多時如今落在兜率¶手楚水巴山任所之」
#+END_VERSE
¶

** 寄嵩松昇孫¶

#+BEGIN_VERSE
「　香瀾滾滾出惡池不是小谿百尺波寄語舟人須子¶細孤帆無恙好高歌」
#+END_VERSE
¶

** 寄秋水海孫¶

#+BEGIN_VERSE
「　昆明傑出是兒孫萬里秋風到白門三尺吹毛剛在¶握從教衲子不消魂」
#+END_VERSE
¶

** 寄近山鼎孫¶

#+BEGIN_VERSE
「　獨坐高囪夜月明秋山相對冷如冰此時已有諸孫¶信頭上何妨白髮生」
#+END_VERSE
¶

** 寄羨瞿煇孫¶

#+BEGIN_VERSE
「　瑟瑟秋風入桂叢清香吹起漏天東此時借問誰為¶賞可是江南白髮翁」
#+END_VERSE
¶

** 送鼎孫還昆明¶

#+BEGIN_VERSE
「　好箇蒲團青艸織深苔石上坐年年嬾來佛也無心¶做說甚諸方五味禪」
#+END_VERSE
¶

** 寄文遠¶

#+BEGIN_VERSE
「　聞女親師最少年不將倦意廢初禪玄珠求得如秋¶月報爾嵩山始息肩」
#+END_VERSE
¶

** 偶示茂公劉居士¶

#+BEGIN_VERSE
「　者箇分明不是道才言不是便成邪兩重關上如相¶委談笑依然只一家」
#+END_VERSE
¶

** 送天慧之九華¶

#+BEGIN_VERSE
「　春鐙此夜照維揚楊柳青青欲解霜南去池州天正¶煖艸鞋歷遍白雲鄉」
#+END_VERSE
¶

** 弔友人¶

#+BEGIN_VERSE
「　鏡水秦山幾十年青空白月住林泉如何忽轉師王
<pb:KR6q0437_J_009-0070c>¶駕野鶴閒松盡悄然」
#+END_VERSE
¶

** 送上孫長老請臧還雲南¶

#+BEGIN_VERSE
「　梁州萬里向天邊帆帶吳雲入楚煙法堀自今歸六¶詔香風相送度湖船」
#+END_VERSE
¶

** 寄廣嗣宏孫長老¶

#+BEGIN_VERSE
「　遙憶煙華鄂渚邊巖頭舊日度江船誰知舞櫂驚三¶楚待女宏孫七百年」
#+END_VERSE
¶

** 送佛源張護法還滇¶

#+BEGIN_VERSE
「　楓橋談笑舊商英此日秋風欲送行歸看碧雞坊上¶月清煇一半在吳城」
#+END_VERSE
¶

** 上孫長老畫列祖象還嵩山書以進之¶

#+BEGIN_VERSE
「　列祖高風一杖還天香馞馞散雲山如今宗祀全期¶女莫只消閒放白鷳」
#+END_VERSE
¶

** 再寄嵩山慧長老¶

#+BEGIN_VERSE
「　老去無能堪領眾只宜坐臥白雲天嵩山如解靈巖¶意瓢笠好挑到石泉」
#+END_VERSE
¶

** 偶成¶

#+BEGIN_VERSE
「　客囪刪述苦饑腸未斷名根莫自傷如問何時投此¶筆大耑時節在秋霜」
#+END_VERSE
¶

** 晚坐¶

#+BEGIN_VERSE
「　自烹谿水坐孤雲靜看秋山日已曛何處閒僧隨鳥¶入翩翩晚步度榆枌」
#+END_VERSE
¶

** 閒行¶

#+BEGIN_VERSE
「　茶香竹室旁山煙曳杖西峰看白蓮莫歎五谿無淨¶社經聲也自落林泉」
#+END_VERSE
¶

** 寄慧長老¶

#+BEGIN_VERSE
「　大道南來十四秋隨雲逐雨自風流於今又得楊岐¶子祖印相傳卒未休」
#+END_VERSE
¶
¶
荊南開聖院山暉禪師語錄卷九(終)
<pb:KR6q0437_J_009-0071a>¶

